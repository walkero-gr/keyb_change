Αυτό το πακέτο αρχείων δημιουργήθηκε για να βοηθήσει τους έλληνες χρήστες του Amiga OS4.x να χρησιμοποιούν μια μέθοδο εναλλαγής του πληκτρολογίου τους ανάμεσα στα Αγγλικά και τα Ελληνικά.

Η εγκατάσταση είναι πολύ απλή. Αρκεί να ακολουθήσετε τα παρακάτω βήματα για την εγκατάσταση:
1. Πηγαίνετε στις ρυθμίσεις, στο Locale οι "Προτιμόμενες Γλώσσες" (Prefered Languages) να έχουν στην σειρά πρώτα τα ελληνικά (greek_ISO-8859-7) και μετά τα english.
2. Πηγαίνετε στις ρυθμίσεις, στο Input και κάντε τις ρυθμίσεις για το mouse και στην λίστα "Πληκτρολόγιο" (Keyboard) επιλέξτε το "English & Greek". Από το menu επάνω επιλέξτε "Εργασία > Αποθήκευση ως" και αποθηκεύστε τις ρυθμίσεις στο "SYS:Prefs/Presets" ως "usa_input.prefs".
3. Συνεχίστε στις ρυθμίσεις Input και αλλάξτε στην λίστα "Πληκτρολόγιο" (Keyboard) επιλέξτε το "Greek & English". Από το menu επάνω επιλέξτε "Εργασία > Αποθήκευση ως" και αποθηκεύστε τις ρυθμίσεις στο "SYS:Prefs/Presets" ως "gr_input.prefs". 
4. Αντιγράψτε τα αρχεία από το keyb_change_0.7/S/Shell/#? στον φάκελο SYS:S/Shell/. Βεβαιωθείτε ότι στο εικονίδιο του αρχείου είναι επιλεγμένο σαν "Εκτελέσιμο (Executable)" και ως "Γραπτό (Script)".
5. Αντιγράψτε τα αρχεία από το keyb_change_0.7/S/ARexx/#? στον φάκελο SYS:S/ARexx/
6. Εισάγετε στο εικονίδιο του FKey, το οποίο καλό είναι να τρέχει από το WBStartup, την γραμμή:
!"LALT `!" RUN S:Shell/ChangeKeymap
Με την παραπάνω γραμμή, και για όσο το FKey τρέχει στο περιθώριο, μπορείτε να εναλλάσετε το Αγγλικό με το Ελληνικό πληκτρολόγιο μέσω των πλήκτρων "Αριστ. ALT + `". Εάν θέλετε μπορείτε να το αλλάξετε σε ό,τι συνδυασμό πλήκτρων σας βολεύει και υποστηρίζεται από το FKey.
6. Tέλος, θα πρέπει μέσω του System>TypeManager να αποδώσετε την ISO8859-7 κωδικοποίηση στα truetypefonts που θέλετε να χρησιμοποιήσετε!

Σημ: Εάν σε κάποια προγράμματα βλέπετε ότι η εναλλαγή γίνεται αλλά αντί για ελληνικά σας εμφανίζει περίεργους χαρακτήρες, δείτε μήπως στις ρυθμίσεις του συγκεκριμένου προγράμματος χρειάζεται να του ορίσετε την γραμματοσειρά που θέλετε να χρησιμοποιείτε. Αυτό συμβαίνει συνήθως στο Notepad.

Εάν όλα πάνε καλά τότε η εναλλαγή των πλήκτρων θα δουλεύει άψογα.

Για πληροφορίες, βοήθεια και προτάσεις βελτίωσης επικοινωνήστε με το email:  walkero@yahoo.com

Αναβάθμιση
Εάν έχετε εγκατεστημένη την έκδοση 0.6 στο σύστημά σας, χρειάζεται να ακολουθήσετε μονάχα τα βήματα 4 και 5 από την παραπάνω λίστα. 


Changelog 
v0.7 16/2/2013
- Αλλαγές στο Rexx script ώστε να ελέγχει πρώτα αν το Ringhio τρέχει, πρωτού εμφανίσει τα μηνύματα.
- Πιο σωστή αρχικοποίηση της ENV μεταβλητής ώστε να γίνεται αυτόματα, σε περίπτωση που δεν υπάρχει.
- Διορθώσεις στα βήματα εγκατάστασης σε αυτό το αρχείο.
- Προσθήκη της έκδοσης στα script αρχεία